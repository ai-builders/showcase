---
    date: "31-7-24"
    title: "AI FallingAsleepDriving (AI ตรวจสอบผู้ขับขี่หลับใน)"
    builder: "Puratsakorn Kietnonthapat"
    builder_info: "มัธยมศึกษาปีที่ 5.0 -- สงขลา"
    thumbnail: "/images/2023/97/01.jpg"
    links:
        github: "https://github.com/PunPK/AI_FallingAsleepDriving"
        facebook: "https://www.facebook.com/aibuildersx/posts/pfbid0knY9dijx5PoXhL3SFY5YLhHeexAQMCjsvqnBHtvkjYPg6AFhrPJSy6JXSvdtFpJsl"
        blog: "https://medium.com/@phurutsakorn.kps/%EF%B8%8F-ai-fallingasleepdriving-993ce04ccfcc"
---

![image](/images/2023/97/01.jpg)

- ระบบตรวจจับคนหลับในด้วยการจับภาพตาเปิด-ปิดและปากหาว-ไม่หาว
- “ภาวะหลับใน” เป็นสาเหตุสำคัญของการเกิดอุบัติเหตุบนท้องถนนมากเป็นอับดับที่3 โดยปี 2564 ที่ผ่านมาอุบัติเหตุจากการหลับในเกิดขึ้นจำนวน 1,052 ครั้ง เพิ่มขึ้นจากปี 2563 จำนวน 131 ครั้ง อัตราการเปลี่ยนแปลงเพิ่มสูงขึ้นถึง 14.22%
- แรงบันดาลใจจากธุรกิจครอบครัวที่มีความเกี่ยวข้องกับ “ขับขี่รถยนต์” ซึ่งเคยมีเหตุการณ์ที่มี พนังงานขับรถเกิดอาการ “หลับใน” ขณะกำลังขับขี่รถยนต์ ทำให้เกิดความเสียหาย อยากใช้ AI มาช่วยในการดูว่าผู้ขับรถมีอาการง่วงนอนหรือ “หลับใน” ขณะกำลังขับขี่อยู่ไหม เพื่อความปลอดภัยแก่ผู้ที่ใช้เส้นทาง รวมถึงพนังงานขับขี่รถยนต์ของผมด้วย
- จากการค้นคว้าอาการที่บ่งบอกถึงการหลับใน นำข้อสังเกต 3 ข้อมาใช้ในการสร้างระบบ 1) การหลับตานานเกินไป : หลับตานานเกิน 5 วินาที 2) หาวหรือกระพริบตาบ่อยๆ : 1 นาที มีการหาวเกิน 3 ครั้ง กะพริบตาเกิน 30 ครั้ง 3) ไม่กะพริบตาเลยนานเกินไป : 1 นาที ไม่กะพริบตาเลย จากในภาวะปกติคนเราจะกระพริบตานาทีละ 20–22 ครั้ง; แบ่งระดับความอันตรายเป็น 0-5 ตามจำนวนการหาวและการกระพริบหรือไม่กระพริบตา
- ใช้โมเดล face landmark detection จาก opencv เพื่อตรวจพบตาและปาก จากนั้นทำ image classification โดยการ finetune resnet18 เพื่อจำแนกว่าหาว-ไม่หาวและปิด-เปิดตาโดยใช้ชุดข้อมูลจาก Kaggle ได้ความแม่นยำ 99%; สร้าง CNN ด้วยสถาปัตยกรรมของตัวเองได้ความแม่นยำ 95%
- ในการใช้งานแบบ real-time, resnet18 ได้ 4 fps ในขณะที่โมเดลที่สร้างขึ้นมาเองได้ 10 fps (เร็วกว่าเกิน 2x)

### แรงจูงในในการเข้าร่วมโครงการ (จากใบสมัครเข้าร่วมเมื่อ 10 สัปดาห์ที่แล้ว)

> ผมอยากพัฒนา ai ที่สามารถประยุกต์ ai ที่สามารถใช้งานได้จริง แก้ปัญหาต่างๆที่เกิดขึ้น และตอบสนองกับความต้องการด้านเทคโนโลยี ai ทั้งในปัจจุบัน และอนาคตผมเป็นคนตั้งใจทำงานให้ประสบผลสำเร็จ หากมีปัญหาก็จะหาข้อมูลจากแหล่งต่างๆที่จะสามารถแก้ปัญหานั้นได้ ไม่ถิ้งปัญหาให้ค้างคาไว้ เพื่อไม่ให้เป็นปัญหาที่ใหญ่ขึ้นในอนาคตครับ และผมเคยเรียน ai พื้นฐานใน python มาบ้างแล้ว และพร้อมจะเรียนรู้ พัฒนาความรู้ และฝีมือ เพื่อที่จะได้ผลงานที่มีประโยชน์ และเป็นไปได้จริง
    