---
date: "2021-07-09"
title: "Salmon Classifier: เรื่องวุ่นๆของปลาแซลมอน"
builder: "Tanakrit Saiphan (Mookrob)"
builder_info: "มัธยมศึกษาปีที่ 4 / กรุงเทพมหานคร"
thumbnail: "/images/2021/006/01.png"
links:
  github: "https://github.com/kangkengkhadev/salmon"
  facebook: "https://www.facebook.com/aibuildersx/posts/168942995274148"
  blog: "https://bit.ly/3hhVZWL"
---

![Mookrob](/images/2021/006/01.png)

- ปัญหาทั้งหมดเกิดจากความชอบทาน Salmon มากๆ แต่เนื่องจาก salmon มีหลายพันธุ์และการจับหลายแบบที่ทำให้คุณภาพแตกต่างกันไป
- ตอนแรกอยากทำ AI แยกคุณภาพแซลมอล แต่ข้อมูลที่หาได้นั้นไม่เพียงพอ จึงเปลี่ยนมาเป็น AI การแยก salmon ชนิด farm (ฟาร์ม) vs wild (จับตามธรรมชาติ)
- แล้ว farm vs wild ต่างกันยังไง? คำตอบคือต่างกัน ทั้งรสชาติ ราคา และ สารอาหารที่ได้รับเลย โดยแบบ wild นั้นจะมีราคาสูงกว่า แต่ทั้งรสชาติ และ สารอาหารก็ดีกว่านั้นเอง
- การเก็บข้อมูลนั้นเป็นการ scrape ข้อมูลมาจากใน Internet แล้วก็ทำการทำความสะอาดข้อมูลด้วยตาตัวเองอีกที 
- ก่อนที่จะทำการเทรนโมเดลนั้น ก็ทำแบบสอบถามว่า มนุษย์นั้นมีความสามารถในการแยกแยะปลา salmon ได้มากแค่ไหน คำตอบคือ คนที่ทำแบบสอบถามมีความสามารถในการแยกได้เพียง 67%
- Model ที่ใช้เทรนนั้นเป็น Resnet-34 เพราะต้องการนำไป deploy บน มือถือ หรือ edge device ได้ 
- ความแม่นยำของ model อยู่สูงถึง 91% เทียบกับค่าเฉลี่ยของมนุษย์รัก salmon 10 คนที่ 67% (คนที่เก่งที่สุดทำได้ 85%)
- งานที่อยากนำไปต่อยอดคือทำ application สำหรับคัดแยกคุณภาพวัตถุดิบทุกอย่าง เพื่อให้ผู้บริโภคสามารถเลือกวัตถุดิบได้อย่างเชฟมืออาชีพ

![Problem Statement](/images/2021/006/02.png)


![Data Collection](/images/2021/006/03.jpg)


![Salmon Detection](/images/2021/006/04.png)


### แรงจูงใจในการเข้าร่วมโครงการ (จากใบสมัครเข้าร่วมเมื่อ 9 สัปดาห์ที่แล้ว)

>""ผมมีความสามารภด้านการเขียนโปรแกรมและข้อมูลอยู่บ้าง ทั้งหมดเริ่มจากความชอบส่วนตัวที่รู้สึกว่าเทคโนโลยีจะเป็นสิ่งสำคัญที่จะพาโลกก้าวสู่อนาคต ผมเริ่มเขียนโปรแกรมจริงจังตอนปิดเทอมขึ้นม.4 โดยมีพื้นฐานภาษา C และ Python มาบ้าง จากการเรียนตอนม.3 นอกจากนี้งานอดิเรกของผมคือการทำอุปกรณ์ IoT ด้วย Arduino, Microbit, Rasberry Pi และการทำเว็บ ผมเขียนได้ทั้ง php, html, css, javascript, mysql และ framework บางตัว แต่ผมกลับมองว่า ผมยังขาดทักษะที่จำเปนอีกอย่างนึงคือการเรียนรู้ของคอมพิวเตอร์ ซึ่งจะทำให้ผมนำไปประยุกต์ได้เกือบทุกสายงานที่ทำอยู่ และค่ายนี้ก็ตอบโจทย์ผมมาก ผมเลยหวังเป็นอย่างยิ่งว่าจะได้มาเรียนรู้ทักษะและเก็บเกี่ยวประสบการณ์จากค่ายนี้ให้มากที่สุด ผมเชื่อว่าถ้าผมได้เรียนรู้จากโครงการนี้จะนำมาต่อยอดการเรียนรู้ของผมได้เป็นอย่างมาก"
>หลังจบการศึกษา:
>
>"การสอนทำ AI ยังไม่เป็นที่แพร่หลายมากนักในประเทศไทย ถ้าเทียบกับการเขียนโปรแกรมสาขาอื่นๆ สังเกตุได้จาก คลิปวิดีโอใน youtube ที่สอนเขียนเว็บอยู่เต็มไปหมดแต่ AI แทบจะไม่มีการสอนเลย การได้เข้าค่าย AI Builders จึงเป็นโอกาสทองสำหรับผมเลยก็ว่าได้ ซึ่งความคาดหวังของผมจริงๆก็แค่ได้มาลองเรียนพอให้รู้ว่า AI ทำงานยังไง แต่กลับได้มากกว่าที่คิด ทั้งในแง่ของวิชาการและในแง่ของทัศนคติ ก่อนผมจะมาค่ายนี้ ผมเขียนเว็บมาก่อน แต่แทบจะไม่เคยใช้ git เลย แต่ค่ายนี้ทำให้ผมได้เรียนรู้การใช้ git เป็นครั้งแรกๆ ยังไม่นับเครื่องมืออื่นๆ อีกมาก มีพี่ๆที่ปรึกษาที่ดี ผมถามนอกเวลาหลายครั้งก็ตอบตลอด จนบางทีผมก็แอบเกรงใจอยู่เหมือนกัน ได้แลกเปลี่ยนทัศนคติกับเพื่อนๆที่ผมคิดว่าเก่งมากๆ และถ้าชีวิตคนเป็น machine learning นี่ก็คงเป็นอีกหนึ่งการเรียนรู้ที่จะทำให้โมเดลที่ชื่อว่า ชีวิต ได้พัฒนามากขึ้น"