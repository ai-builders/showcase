---
date: "2021-07-11"
title: "Itinerary Creator โปรแกรมช่วยวางแผนการเที่ยวให้ใกล้เคียงกับความชอบของเรา"
builder: "Jullawat Sinsiri (Nano)"
builder_info: "มัธยมศึกษาปีที่ 5 / กรุงเทพมหานคร"
thumbnail: "/images/2021/008/01.png"
links:
  github: "https://github.com/naminonano/frontend"
  facebook: "https://www.facebook.com/aibuildersx/posts/170311195137328"
  blog: "https://bit.ly/3htfKKK"
---

![Nano](/images/2021/008/01.png)

- เดิมน้องนาโน เป็นคนชอบเที่ยว ไปเที่ยวต่างประเทศทีละ 2-3 เดือน กว่าที่จะได้เริ่มเดินทางจริง จะต้องวางแผนเที่ยวก่อน ซึ่งจะใช้เวลาในส่วนนี้เยอะมาก ดังนั้นจึงอยากที่จะทำโปรแกรมที่จะช่วยนำเสนอ สถานที่ท่องเที่ยวที่เหมาะกับตัวเองได้
- เริ่มจากใช้ Selenium Scrape ข้อมูลรีวิวจาก Google Map โดยใช้ประมาณ 500 รีวิวต่อสถานที่
- ทำการ Clean ข้อมูล เช่น ตัด Emoji, stop words และอื่นๆก่อน จากนั้น นำไปเข้า lemmatize เพื่อทำการ text normalization และเอาคำเข้า TFIDF (BM25) เพื่อหาคำที่โดดเด่นในแต่ละรีวิวไว้ เพื่อใช้ในการ represent ลักษณะจำเพาะ และความรู้สึกนักท่องเที่ยวของแต่ละสถานที่ไว้
- นำประเภทของสถานที่ ที่ได้จากการ scrape มา ไป embedded ได้มาเป็น Vector ของประเภทสถานที่
- นำ vector ของสถานที่ และ vector ของรีวิวมารวมกัน เพื่อเป็น final vector ที่จะใช้ represent สถานที่
- รับ input จาก user โดยการเลือกสถานที่ที่ตัวเองชอบเข้าไป จากนั้นระบบจะนำสถานที่เหล่านั้นมาแปลงเป็น final vector และหา สถานที่ที่มีลักษณะใกล้เคียงกับสถานที่ที่เราเลือกไปมากที่สุด N อันดับแรก โดยใช้ Cosine Similarity
- จากนั้นเราสามารถกำหนดเวลาที่เราต้องการจะเที่ยวในแต่ละวัน และ เลือก List ของสถานที่ที่เราต้องการ และกดให้ระบบคำนวณ route ให้กับเรา ซึ่ง output สุดท้ายที่เราจะได้เป็นสถานที่ท่องเที่ยว เวลาที่เราจะใช้ที่นั้น และระยะเวลาเดินทางจาก สถานที่ A ไปยังสถานที่ B 
- ซึ่งทางน้องก็ตั้งใจที่จะทำโครงการนี้ต่อไปเรื่อย ๆ โดยมีการหาข้อมูลเพิ่มเติมเช่น ราคา, สภาพอากาศ, ความแออัด และอื่น ๆ เข้ามาคำนวณด้วยในอนาคต
- โครงงานที่เป็นยิ่งกว่า sum of its parts โดยแท้จริง การใช้เทคนิคพื้นฐานมากมาย เช่น tfidf, bm25, consine similarity มาประกอบกันเป็น app ที่ใช้งานได้อย่างลงตัวโดยไม่ต้องอาศัยเทคนิคที่ซับซ้อนได้ใจกรรมการไปไม่น้อย

![Visualization](/images/2021/008/02.png)


![Metrics](/images/2021/008/03.jpg)


![Deployment](/images/2021/008/04.png)

### แรงจูงใจในการเข้าร่วมโครงการ (จากใบสมัครเข้าร่วมเมื่อ 9 สัปดาห์ที่แล้ว)
> -เมื่อผมไปเที่ยวทั้งต่างประเทศหรือในประเทศ ก็พบว่ามีสถานที่ท้องถิ่นที่น่าสนใจที่หาเจอได้ยาก เพราะไม่ค่อยมีคนรีวิว เช่น ผมได้เจอภัณฑารักษ์ที่เดินแนะนำพิพิธภัณฑ์ให้ส่วนตัวเพราะไม่มีผู้เข้าชม ภายในเมืองก็พบแต่คนท้องถิ่น (ผมหาข้อมูลเกี่ยวกับเมืองนี้เกิน 3 ชั่วโมง ต่างกับ Landmark ที่หาข้อมูลง่าย)
> -ผมได้เห็นการนำ AI เข้ามาแก้ปัญหาที่มีมานานหลายปัญหา เช่น ในด้านธุรกิจ AI ได้เข้ามาช่วยแบ่งเบางานของพนักงานหลายๆฝ่าย เช่น  customer support หรือ การตรวจสอบ fraud transaction ผมอยากเข้าใจว่า ทำไม AI ทำสิ่งที่ไม่น่าเป็นไปได้ให้เป็นไปได้ เช่น การที่ Youtube หรือ Google สามารถบอกได้ว่าผมสนใจอะไรก่อนที่ผมเองจะรู้ได้
> -ปัจจุบันความรู้ด้าน AI สามารถเข้าถึงได้ไม่ยาก แต่พอผมลองนำ AI มาปรับใช้ใน Project ตัวเอง ด้วยความที่มีความรู้เพียงเบื้องต้น ก็พบปัญหาต่างๆ ซึ่งบางปัญหาก็สามารถแก้ไขได้จากการหาข้อมูลในอินเทอร์เนท แต่ก็ใช้เวลานาน และบางปัญหาก็ไม่สามารถแก้ได้ การเข้าโครงการนี้ผมจะได้เจอ mentor หรือเพื่อนที่มีประสบการณ์การทำ AI อยู่แล้ว จึงน่าจะเป็นโอกาสดีที่ผมจะได้ถามปัญหาต่างๆ โดยตรงกับผู้มีประสบการณ์
> -อยากเจอเพื่อนที่มีความสนใจด้าน AI อยู่แล้ว ซึ่งมีน้อยในชีวิตประจำวันของผม การเจอเพื่อนใหม่มักทำให้ผมได้มุมมองใหม่ๆ
> -อยากเจอคนที่มีความต้องการที่จะแก้ปัญหาคล้ายๆกัน แล้วลองความรู้ AI มาลองแก้ปัญหาต่างๆในชุมชน"