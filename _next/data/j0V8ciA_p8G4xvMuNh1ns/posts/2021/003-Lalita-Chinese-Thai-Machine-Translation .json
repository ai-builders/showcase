{"pageProps":{"postData":{"id":"003-Lalita-Chinese-Thai-Machine-Translation ","content":"\n![Looktarn](images/2021/003/01.jpg)\n\n- โมเดลแปลภาษาจีน-ไทยและไทย-จีน open source ที่มีประสิทธิภาพ 60-70% ของ Google Translate และดีกว่า AIforThai (xiaofan) ของ NECTEC อย่างน้อย 1 เท่าตัวในทุกทิศทางการแปล\n- สร้างขึ้นเพื่อตอบโจทย์ปัญหาการเจรจาธุรกิจกับบริษัทจีนของที่บ้าน รวมถึงตัวน้องลูกตาลเองก็สามารถสื่อสารภาษาจีนได้ในระดับดีมาก ทำให้มองเห็นช่องว่างของการแปลภาษาจากบริการแปลภาษาไทย-จีนทั่วไป\n- ความท้าทายคือข้อมูลคู่ประโยคไทย-จีนที่เป็นชุดข้อมูลเปิดมีน้อยมาก (<1 ล้านคู่ประโยค) เมื่อเทียบกับภาษาอังกฤษ (>4 ล้านคู่ประโยค)\n- เทรนด้วยสถาปัตยกรรม 6-layer transformer ตามแบบ MarianMT\n- สร้างกฎการทำความสะอาดข้อมูลเองทั้งหมดด้วย 1. ความคล้ายกันของประโยคโดยใช้ multilingual universal sentence encoder 2. อัตราส่วนจำนวนคำ/ตัวอักษรของทั้งสองภาษาในคู่ประโยคเดียวกัน 3. ทำความสะอาดคู่ประโยคที่ไม่ใช่ภาษาที่ต้องการ เช่น ประโยคที่ควรเป็นภาษาจีนแต่ข้อมูลเป็นภาษาอังกฤษ\n- ใช้ความรู้ภาษาจีนระดับสูงให้เป็นประโยชน์ในการคัดเลือกว่า threshold ใดจะตัดคู่ประโยคไหนออก-จะเก็บคู่ประโยคไหนไว้\n- สร้างตัวตัดคำย่อด้วย sentencepiece (unigram model) เพื่อตัดคำทั้งไทยและจีนพร้อมกัน (shared vocabulary)\n- ข้อมูลเทรนจาก OPUS และข้อมูลที่แปลอังกฤษเป็นจีน (backtranslation) ของ scb-mt-en-th-2020 (เดิมเป็นไทย-อังกฤษ) รวม 5 ล้านประโยค (หลังทำความสะอาดแล้ว)\n- เลือกโมเดลที่ดีที่สุดจาก validation set 5 หมื่นประโยค\n- ทดสอบผลบนข้อมูล TED2021 v1 จำนวน 1,226 คู่ประโยค; ไม่ใช้ข้อมูลจาก TED2021 v1 ในการเทรนโมเดลเลยเพื่อให้ยุติธรรมกับโมเดลอื่นๆที่นำมาเปรียบเทียบ\n- วัดผลโดย BLEU score ได้คะแนน 60-70% ของ Google Cloud Translate API [https://cloud.google.com/translate/](https://cloud.google.com/translate/) และคะแนนสูงกว่า AIforThai (xiaofan;[https://aiforthai.in.th/aiplatform/#/dashboard](https://aiforthai.in.th/aiplatform/#/dashboard)) ของ NECTEC อย่างน้อย 1 เท่า (zh->th) และอย่างมาก 10 เท่า (th->zh)\n- ข้อจำกัดของโมเดลในปัจจุบันคือการแปลคำเฉพาะได้ไม่ดีเท่า Google Translate เช่น \"โรงเรียนสวนกุหลาบ\" lalita-mt จะแปลว่า 玫瑰花园学校 (โรงเรียนสวนกุหลาบ; นามทั่วไป) ในขณะที่ Google Translate แปลว่า 苏安库拉布学校 (โรเงเรียนซูอันคู้ลาปู้; นามเฉพาะ)\n- Test set ที่ใช้บางครั้งไม่ได้แปลได้คุณภาพนัก เนื่องจากมาจาก crowdsourcing\n- ตั้งเป้าชนะ Google Translate ให้ได้ภายในสิ้นปี ด้วยการหาชุดข้อมูลเพิ่มและปรับปรุงโมเดล\n- รางวัลขวัญใจกรรมการจากความเป็นไปได้อย่างมหาศาลในการใช้งานในอนาคตอันใกล้ของโมเดล\n- ใช้โมเดลได้ฟรี (cc-by-sa 4.0) ได้ที่ HuggingFace [https://huggingface.co/lalita](https://huggingface.co/lalita); ในขณะที่ Google Cloud Translate API มีค่าใช้จ่าย $20 ต่อ 5M ตัวอักษร\n- วิธีการเทรนโมเดลสามารถปรับใช้ได้กับทุกคู่ภาษา; เป็นไปได้ที่จะใช้ข้อมูล open datasets ทำโมเดลแปลภาษาไทย-ภาษาอะไรก็ได้ที่มีประสิทธิภาพเท่าเทียมกับโมเดลนี้\n- ทดลองเล่นได้ทั้งจาก webapp บน Heroku (รันบน CPU ของ free-tier) หรือ notebook\n- อย่าลืมติดตามช่อง YouTube ของน้องลูกตาลได้ที่ MakeCode for Kids [https://www.youtube.com/channel/UC_N5_4YR3tPwoPMoQ2BTndQ](https://www.youtube.com/channel/UC_N5_4YR3tPwoPMoQ2BTndQ) หรือ FB Page [https://www.facebook.com/makecodeforkid](https://www.facebook.com/makecodeforkid)\n- น้องลูกตาลยังทำ MakeCode for Kids เป็น Facebook Page  [https://www.facebook.com/makecodeforkid](https://www.facebook.com/makecodeforkid) และ Youtube Channel [https://www.youtube.com/channel/UC_N5_4YR3tPwoPMoQ2BTndQ](https://www.youtube.com/channel/UC_N5_4YR3tPwoPMoQ2BTndQ) สำหรับน้องๆ ชั้นประถมหรือผู้ปกครองที่สนใจการเขียนโปรแกรมและปัญญาประดิษฐ์ ผู้ที่สนใจสามารถไปติดตามกันได้ น้องลูกตาลฝากมาบอกว่ามีคำถามอะไรก็ถามได้เลยครับ\n\n![Project Results](images/2021/003/02.jpg)\n\n\n![Results Comparison](images/2021/003/03.jpg)\n\n\n![Hugging Face Deployment](images/2021/003/04.jpg)\n\n\n### แรงจูงใจในการเข้าร่วมโครงการ (จากใบสมัครเข้าร่วมเมื่อ 9 สัปดาห์ที่แล้ว)\n\n>\"หนูมีความสนใจโครงการนี้ เนื่องจากหนูกำลังศึกษาหาความรู้ทางด้านนี้อยู่ก่อนหน้านี้ ตั้งแต่ประถม ก็เริ่มฝึกเรียนโปรแกรม เริ่มจากภาษา C และได้มีโอกาสไปแข่งขันหุ่นยนต์ ตามรายการต่างๆ  ทั้งในประเทศและต่างประเทศ [https://www.facebook.com/lalitaportfolio](https://www.facebook.com/lalitaportfolio) จนเข้าศึกษามัธยมปีที่ 2 ก็เริ่มสนใจทางด้าน AI และได้เริ่มต้นศึกษา ภาษา Python และหาความรู้ทางด้านนี้ ความตั้งใจส่วนหนึ่ง คือ อยากให้ น้องๆ ตั้งแต่ระดับประถม สามารถเข้าถึง ความรู้ทางด้าน robot และ AI ให้ได้มากขึ้น ผ่านการเรียนรู้ในรูปแบบง่ายๆ เลยได้ทำ page facebook ที่เกี่ยวกับการ coding และ AI page MakeCode for Kids [https://www.facebook.com/makecodeforkid](https://www.facebook.com/makecodeforkid)\"\n>\"หนูได้มีการเริ่มต้นใช้โปรแกรม AI Machine Learning แบบสำเร็จรูปมาใช้ซึ่งทำให้หนูอยากที่จะเรียนรู้การทำงานแบบที่ใช้งานกันจริงๆ ในอนาคตเพื่อให้เข้าใจ-มีความรู้ทางด้านนี้ และมีแนวทางในการศึกษาต่อทางด้านนี้\"","date":"2021-07-06","title":"Lalita Chinese-Thai Machine Translation ","builder":"Lalita Deelert (Looktarn)","builder_info":"มัธยมศึกษาปีที่ 3 / กรุงเทพมหานคร","thumbnail":"/images/2021/003/01.jpg","links":{"github":" https://github.com/LalitaDeelert/lalita-mt-zhth","facebook":"https://www.facebook.com/aibuildersx/posts/166736255494822","blog":"https://bit.ly/3hhVZWL"}}},"__N_SSG":true}